Source|Date|Title|Text
telegraaf.nl|2020-01-17|’We moeten over het coronavirus niet te paniekerig doen’|  Hoogleraar virologie acht kans klein dat Chinese ziektebron naar Europa overspringt ’We moeten over het coronavirus niet te paniekerig doen’ De markt waar een van de slachtoffers van het coronavirus zijn voedsel had gekocht, is afgesloten en wordt door beveiligers met een masker voor de mond bewaakt.  Een nieuw longklachten veroorzakend coronavirus is opgedoken in de Zuid-Chinese stad Wuhan en heeft inmiddels twee levens geëist en 59 mensen besmet. Vijf vragen aan hoogleraar virologie Marion Koopmans van het Rotterdamse Erasmus MC, die betrokken is bij het internationale onderzoek naar dit nieuwe coronavirus. De markt waar een van de slachtoffers van het coronavirus zijn voedsel had gekocht, is afgesloten en wordt door beveiligers met een masker voor de mond bewaakt. 
telegraaf.nl|2020-01-18|Nu 45 besmettingen corona-virus|Nu 45 besmettingen corona-virus Wuhan - Bij nog eens vier mensen in China is het corona-virus vastgesteld. Daarmee is het aantal bevestigde besmettingen met het aan SARS en MERS verwante virus op 45 gekomen. Het virus werd vorig maand ontdekt in de Oost-Chinese stad Wuhan en afgelopen week ook gevonden in Japan en Thailand bij mensen die uit China afkomstig waren. Er zijn twee mensen aan overleden, nog eens vijf zijn ernstig ziek. Britse onderzoekers vrezen veel meer besmettingen en gaan uit van misschien wel 1700 gevallen. Nederlandse onderzoekers zijn minder pessimistisch, zo schrijft NOS Teletekst. De ontdekkingen buiten de Chinese landsgrenzen hebben geleid tot extra controles op vliegvelden in Thailand, Zuid-Korea, Hongkong, Singapore en de Verenigde Staten.
telegraaf.nl|2020-01-19|China noemt nieuw coronavirus ’beheersbaar’|China noemt nieuw coronavirus ’beheersbaar’ Medische hulpverleners brengen een patiënt naar het Jinyintan-ziekenhuis.  De Nationale Gezondheidscommissie in China heeft de uitbraak van het nieuwe coronavirus zondag beheersbaar genoemd. Tegelijkertijd gaf de commissie toe dat de bron van het virus nog niet is gevonden en dat de verspreiding ervan nog niet helemaal in kaart is gebracht. Medische hulpverleners brengen een patiënt naar het Jinyintan-ziekenhuis. Het Chinese Centrum voor Ziektepreventie en Controle meldde dit weekend dat het nieuwe virus niet hetzelfde is als het SARS-virus dat in 2003 veel onrust veroorzaakte en over de hele wereld ruim zevenhonderd levens eiste, aldus de krant South China Morning Post. Het nieuwe virus is in verband gebracht met twee sterfgevallen. In China zou sprake zijn van ruim zestig besmettingen. Ook in Thailand en Japan zouden mensen ziek zijn geworden. China treft met andere landen maatregelen om een uitbraak te voorkomen. Miljoenen Chinezen gaan volgende week op reis om Chinees Nieuwjaar te vieren. Velen gaan ook naar het buitenland. Lokale overheden voeren daarom controles uit. Ook op internationale luchthavens, onder meer in de VS en de meeste Aziatische landen, worden passagiers uit Wuhan, de Centraal-Chinese stad waar het virus als eerste opdook, gecontroleerd op ziekteverschijnselen.
telegraaf.nl|2020-01-19|Aantal besmettingen coronavirus China boven de zestig|Aantal besmettingen coronavirus China boven de zestig Het coronavirus is verwant aan het virus dat SARS veroorzaakt, een ernstige besmettelijke longontsteking.  In het Chinese Wuhan zijn zeventien nieuwe gevallen van het mysterieuze coronavirus vastgesteld. Het aantal besmette mensen in China is daarmee opgelopen tot 62, meldt de South China Morning Post op basis van de volksgezondheidsdienst van de miljoenenstad. Het coronavirus is verwant aan het virus dat SARS veroorzaakt, een ernstige besmettelijke longontsteking. Drie van de zeventien mensen die het coronavirus nu hebben opgelopen, zijn er ernstig aan toe, net als vijf mensen bij wie het virus al eerder is geconstateerd. De nieuwe patiënten zijn tussen de 30 en 79 jaar oud. Er wordt nagegaan met wie ze de laatste tijd veel contact hebben gehad. Het coronavirus is verwant aan het virus dat SARS veroorzaakt, een ernstige besmettelijke longontsteking. Tot nog toe zijn twee mensen aan de gevolgen ervan overleden.
